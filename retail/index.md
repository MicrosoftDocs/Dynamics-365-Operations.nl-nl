---
title: Microsoft Dynamics 365 for Retail
description: Startpagina voor Dynamics 365 for Retail
author: josaw1
manager: AnnBe
ms.date: 06/20/2017
ms.topic: index-page
ms.prod: 
ms.service: dynamics-365-retail
ms.technology: 
audience: Application User
ms.search.scope: Core, Operations, UnifiedOperations, Retail
ms.custom: 
ms.assetid: ed0f77f7-3609-4330-bebd-ca3134575216
ms.search.region: global
ms.search.industry: Retail
ms.author: josaw
ms.search.validFrom: 2017-6-19
ms.dyn365.ops.version: Version 1611, Retail Version
ms.translationtype: Human Translation
ms.sourcegitcommit: 20d28e22e4e89d0d864a0cbeaadeb568e73e223e
ms.openlocfilehash: 2de5b3d532c599f2273b97dad1db6a027c4dc04a
ms.contentlocale: nl-nl
ms.lasthandoff: 06/29/2017


---

# <a name="welcome-to-dynamics-365-for-retail"></a>Welkom bij Dynamics 365 for Retail

[!include[banner](includes/banner.md)]

Microsoft Dynamics 365 for Retail is een end-to-end detailhandelsoplossing die handel mogelijk maakt via alle afzetkanalen. Met de functies voor verkoop, mobiliteit, intelligence en productiviteit kunnen detailhandelaren en werknemers meer bereiken door de nadruk te leggen op cloud- en mobiele voorzieningen. Retail biedt uitgebreide ondersteuning voor een breed scala van bedrijfsprocessen, zoals merchandising, voorraadbeheer en afzetkanaalbeheer. Ook biedt het een complete ervaring voor klanten via alle contactpunten.

De volgende drie producten hangen nauw samen:

- Microsoft Dynamics 365 for Finance and Operations, Enterprise Edition
- Microsoft Dynamics 365 for Retail
- Microsoft Dynamics 365 for Talent

Dezelfde functionaliteit kan in alle drie producten voorkomen. In de onderwerpen die voornamelijk samenhangen met Retail, is de productnaam daarom Microsoft Dynamics 365 for Retail. In de onderwerpen die voornamelijk samenhangen met Talent, is de productnaam Microsoft Dynamics 365 for Talent. In onderwerpen die betrekking hebben op het hoofdproduct (Finance and Operations), is de productnaam Microsoft Dynamics 365 for Finance and Operations, Enterprise Edition. Onderwerpen die zijn geschreven voor één product zijn mogelijk van toepassing op dezelfde functionaliteit in een verwant product.

Selecteer in het linkerdeelvenster een functiegebied om meer informatie hierover te bekijken.

## <a name="channel-management"></a>Afzetkanaalbeheer
Bij het instellen van uw Retail-ervaring bepaalt u hoe u uw winkels definieert en configureert. Dit kunnen fysieke winkels, online winkels of callcenters zijn.

Elke detailhandelwinkel kan eigen betalingsmethoden, levermethoden, prijsgroepen, inkomsten- en kostenrekeningen, kassa's en personeel hebben. Nadat u uw detailhandelwinkel hebt gemaakt, stelt u een productassortiment samen dat u in de winkel wilt verkopen. U kunt ook winkelspecifieke prijzen en kortingen definiëren die van toepassing zijn op producten die beschikbaar zijn in de winkel.

## <a name="clienteling-and-loyalty"></a>Clienteling en loyaliteit
Klanten willen voortdurend iets nieuws. U moet snel en effectief de wijzigingen in koopgedrag en trends kunnen bijhouden, zodat u nieuwe klanten kunt bereiken en aantrekken maar ook uw bestaande klantenbestand tevreden kunt houden.

Daarnaast hebben klanten veel mogelijkheden om te krijgen wat ze willen, op het gewenste moment en tegen de gewenste prijs. Als u wilt zorgen dat klanten u trouw blijven, kunt u persoonlijke meldingen en aanbiedingen toepassen waardoor ze gemakkelijker kunnen winkelen.

## <a name="hardware-and-peripherals"></a>Hardware en randapparatuur
Retail Modern Point Of Sale (MPOS) en Cloud-POS kunnen werken met een breed scala van randapparaten. Zowel MPOS als Cloud-POS bieden meerdere interfaces en implementatie-opties ter ondersteuning van uiteenlopende zakelijke scenario's.

De Randapparatuursimulator voor Retail bevat een virtuele randapparatuursimulator en een POS-simulator. De virtuele randapparatuursimulator ondersteunt voornamelijk het testen van scenario's waarin gewoonlijk fysieke POS-randapparaten zijn vereist. Met de POS-simulator kunt u de compatibiliteit testen van fysieke randapparatuur voor Retail zonder dat u de POS-client moet implementeren.

## <a name="intelligence"></a>Intelligence
Door geavanceerde analyses wordt de kracht van Machine Learning toegepast voor de uitdagingen in de detailhandel en worden voorspellende, geoptimaliseerde en gepersonaliseerde inzichten geboden die leiden tot groei en winstgevendheid. Met Retail kunt u visuele rapporten leveren op elk apparaat, hetzij online, hetzij offline. Bovendien kunt u klanten helpen om vóór het moment van aankoop producten en services te herkennen die aan hun wensen voldoen.

## <a name="monitoring-and-diagnosis"></a>Controle en diagnose
Retail stelt u in staat om de verkoop en margeprestaties in realtime te controleren op verschillende niveaus van de organisatiehiërarchie.

## <a name="merchandising"></a>Merchandising
Voordat u producten te koop kunt aanbieden in uw detailhandelkanalen, moet u ze maken en configureren in Retail. U kunt de producten maken, de producteigenschappen en -kenmerken definiëren, en de producten toewijzen aan detailhandelcategoriehiërarchieën. Als u de producten beschikbaar wilt maken voor uw detailhandelkanalen en ze aan het actieve assortiment wilt toevoegen, moet u de producten vrijgeven aan de rechtspersonen waarbij ze verkrijgbaar zijn.

U kunt prijscorrecties uitvoeren voor producten en ook kortingen instellen die worden toegepast op een regelartikel of een transactie bij het POS, in een callcenter-verkooporder of in een online order.

## <a name="store-operations-and-pos"></a>Winkelbewerkingen en POS
MPOS is een POS-app voor pc's, tablets en telefoons. Verkoopmedewerkers kunnen verkooptransacties en klantorders verwerken, clientelingactiviteiten uitvoeren en dagelijkse bewerkingen en voorraadbeheer uitvoeren op mobiele apparaten overal in de winkel en ook op computerkassa's. Cloud POS is een browsergebaseerd POS dat in elke standaardbrowser kan worden gestart.

U kunt verschillende onderdelen instellen voor het definiëren van de relaties tussen een winkel, de POS-kassa's in de winkel en de detailhandelrandapparaten die door deze kassa's worden gebruikt om transacties te verwerken. U kunt ook de kenmerken van een specifiek exemplaar van het POS definiëren. Deze kenmerken omvatten het hardwareprofiel of de instellingen voor de detailhandelrandapparatuur die wordt gebruikt bij de kassa, de winkel waaraan de kassa is toegewezen, de visuele ervaring voor de gebruiker die zich aanmeldt bij die kassa en de functionaliteiten die zijn ingeschakeld in de kassa. U definieert ook of de kassa kan werken als deze losgekoppeld of offline is.

## <a name="workforce-management"></a>Personeelsbeheer
Om winstgevend te kunnen zijn in een omgeving waarin de marges afnemen, proberen detailhandelaren voortdurend om hun operationele kosten te beperken. De kosten van het winkelpersoneel vormen voor de meeste detailhandelaren een aanzienlijk deel van de operationele kosten. Door deze kosten te beheersen kunnen detailhandelaren dus hun bedrijfsresultaten sterk beïnvloeden. Personeel dat over de juiste middelen beschikt en productief is, zal bovendien voor een betere klantervaring zorgen.

Met Retail kunnen winkelmanagers ploegen en roosters maken en publiceren voor de werknemers in de winkels, via opmerkingen instructies geven aan ploegen en roosters van een eerdere week kopiëren naar de huidige week. Bovendien krijgen managers zicht op verlofaanvragen die werknemers indienen, kunnen ze deze aanvragen goedkeuren of afwijzen. Ze krijgen ook inzicht in aanvragen voor het wisselen en aanbieden van diensten en kunnen deze aanvragen goedkeuren of afwijzen.

Winkelmedewerkers krijgen inzicht in ploegen en toegewezen roosters, ontvangen instructies voor de ploegen en weten welke collega's zijn toegewezen aan ploegendiensten. Ze kunnen verlofaanvragen indienen, verzoeken om diensten te ruilen met collega's en diensten aanbieden.

## <a name="customize-and-administer-retail-environments"></a>Retail-omgevingen aanpassen en beheren
Als u bent gevraagd om uw omgeving aan te passen, of als u verantwoordelijk bent om het systeem te implementeren en te onderhouden, bekijkt u de inhoud voor ontwikkelaars en systeembeheerders die speciaal is bedoeld voor Retail, evenals de meer algemene inhoud.

- [Dynamics 365 for Retail voor IT-professionals en ontwikkelaars](dev-itpro/dev-retail-home-page.md)
- [Microsoft Dynamics 365 for Retail IT-professionals en ontwikkelaars](/dynamics365/unified-operations/dev-itpro/dev-tools/developer-home-page)

## <a name="additional-resources"></a>Aanvullende resources
### <a name="whats-new-and-in-development"></a>Wat is nieuw en in ontwikkeling
Ga naar de [Microsoft Dynamics 365-routekaart](https://roadmap.dynamics.com/) om te zien welke nieuwe functies zijn vrijgegeven en welke nieuwe functies in ontwikkeling zijn.

### <a name="blogs"></a>Weblogs
U kunt adviezen, nieuws en andere informatie over Retail en andere oplossingen vinden op de [Microsoft Dynamics 365-blog](https://community.dynamics.com/b/msftdynamicsblog).

Er zijn veel posts over Retail beschikbaar op de [blog van het Microsoft Dynamics AX-productteam](https://blogs.msdn.microsoft.com/dax/). Hoewel sommige van deze posts zijn geschreven voor de vorige versie van Retail, zijn dezelfde concepten nog van toepassing. Ook zijn de procedures vergelijkbaar met de huidige versie.

De [Microsoft Dynamics Operations Partner Community Blog](https://community.dynamics.com/partner/b/operationspartnercommunityblog) geeft Microsoft Dynamics-partners een enkele bron met informatie over wat nieuw is en welke trends er zijn in MBS Operations.


---
title: Leveranciersovereenkomsten voor betalen bij betaling
description: In dit artikel worden voorwaarden voor betalen bij betaling voor leveranciersovereenkomsten uitgelegd. Op basis van voorwaarden voor betalen bij betaling kunt u de betaling aan een leverancier volledig of gedeeltelijk inhouden tot de klant voor het project u betaalt. Dit artikel biedt ook een praktijkvoorbeeld om aan te geven hoe u voorwaarden voor betalen bij betaling voor een project kunt gebruiken.
author: kfend
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
ms.search.form: ProjProjectsListPage
audience: Application User, IT Pro
ms.search.scope: AX 7.0.0, Operations, Core
ms.custom: 23131
ms.assetid: 20bf1d7f-8813-4c69-9cd7-576884a7e169
ms.search.region: Global
ms.author: kfend
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: fd3392eba3a394bd4b92112093c1f1f9b894426d
ms.openlocfilehash: ff4e31434da0fa200cc1c563fb53c8650a643443
ms.contentlocale: nl-nl
ms.lasthandoff: 04/25/2017


---

# <a name="pay-when-paid-vendor-agreements"></a>Leveranciersovereenkomsten voor betalen bij betaling

[!include[banner](../includes/banner.md)]


In dit artikel worden voorwaarden voor betalen bij betaling voor leveranciersovereenkomsten uitgelegd. Op basis van voorwaarden voor betalen bij betaling kunt u de betaling aan een leverancier volledig of gedeeltelijk inhouden tot de klant voor het project u betaalt. Dit artikel biedt ook een praktijkvoorbeeld om aan te geven hoe u voorwaarden voor betalen bij betaling voor een project kunt gebruiken.

Als u een leverancier goedkeurt als toeleverancier om aan een project te werken, wilt u mogelijk de betaling aan de leverancier of toeleverancier inhouden tot u voor het project bent betaald door uw klant. Om een betaling aan een leverancier in te houden, stelt u voorwaarden voor betalen bij betaling in bij het instellen van de inkooporder met de leverancier. Wanneer u een inkooporder voor de leverancier maakt en u een project-ID aan de inkooporder toewijst, worden de PWP-voorwaarden in het project gekoppeld aan de inkooporder en de leverancier. Op de pagina **Leveranciersfacturen met betalen bij betaling** kunt u een lijst met onbetaalde leveranciersfacturen voor een inkooporder en de gekoppelde klantfacturen bekijken. Gebruik dit formulier om te bepalen of een leverancier betaald moet worden en hoeveel u moet betalen. Als een klant bijvoorbeeld een bedrag op een projectfactuur betaalt, kunt u alle, of een deel van de, behorende leveranciersfacturen voor betaling vrijgeven. U kunt voorwaarden voor betalen bij betaling instellen om op te geven dat een leverancier wordt betaald nadat u een bepaald percentage van de gerelateerde betaling van een klant ontvangt. Wanneer u een gedeeltelijke betaling van een klant ontvangt, kunt u enkele van de bijbehorende leveranciersfacturen handmatig voor betaling vrijgeven. In het volgende voorbeeld ziet u hoe u voorwaarden voor betalen bij betaling kunt gebruiken om de betaling aan een leverancier of toeleverancier in te houden, totdat u door de klant bent betaald. Uw organisatie gaat een overeenkomst aan met een klant voor de levering van 100 computers waarop u de software installeert die door de klant gevraagd wordt. De prijs die u met de klant voor elke computer overeenkomt is 150,00. U maakt gebruik van de diensten van een toeleverancier om u de computers te leveren. De klant wil de kwaliteit van de computers goedkeuren voordat uw organisatie is betaald. Het beleid van uw organisatie is om betaling aan een leverancier in te houden totdat u voor een project bent betaald door de klant. Daarom stelt u het project in met een percentage van 100% voor betalen bij betaling. U houdt daarom alle betalingen aan de leverancier in totdat u volledige betaling ontvangt voor de klantfactuur. De leverancier rekent 100,00 voor elke computer. Wanneer de leverancier u de computers levert, bevat de verzending ook een factuur van 10.000,00 voor de 100 computers. Omdat u voor het project voorwaarden voor betalen bij betaling hebt ingesteld, betaalt u de leverancier niet. Nadat u de computers van de leverancier ontvangt, kunt u de vereiste software installeren op de computers. Wanneer u de computers aan de klant levert, stuurt u de klant ook een factuur van 15.000,00. De klant inspecteert de computers en de keurt de kwaliteit van het product goed. De klant betaalt uw organisatie vervolgens het volledige bedrag van de projectfactuur. Nadat u de volledige betaling van de klant hebt ontvangen, betaalt u 10.000,00 aan de leverancier voor het volledige bedrag van de leveranciersfactuur.





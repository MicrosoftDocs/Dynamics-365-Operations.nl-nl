---
title: Een aantrekkelijke onboarding-ervaring maken
description: Wanneer onboarding goed wordt gedaan, krijgen nieuwe medewerkers het gevoel dat ze erbij horen in hun nieuwe organisatie.
author: andreabichsel
manager: ''
ms.date: 11/14/2017
ms.topic: article
ms.prod: ''
ms.service: dynamics-365-talent
ms.technology: ''
ms.search.form: HcmCourseType, HcmCourseTypeGroup, HRMCourseTable
audience: Application User
ms.reviewer: anbichse
ms.search.scope: Core, Operations, Talent
ms.search.region: Global
ms.author: anbichse
ms.search.validFrom: 2017-06-30
ms.dyn365.ops.version: Talent July 2017 update
ms.openlocfilehash: 805f74a0cf618254b7d5fb9a1195dc75832dc0ca
ms.sourcegitcommit: 2b890cd7a801055ab0ca24398efc8e4e777d4d8c
ms.translationtype: HT
ms.contentlocale: nl-NL
ms.lasthandoff: 05/07/2019
ms.locfileid: "1517675"
---
# <a name="create-an-engaging-onboarding-experience"></a>Een aantrekkelijke onboarding-ervaring maken

[!include [banner](includes/banner.md)]

Wanneer het effectief wordt gedaan, helpt onboarding nieuwe medewerkers effectiever te werken terwijl ze het gevoel krijgen dat ze op hun plek zijn in hun nieuwe rol. Onboarding kan ertoe bijdragen dat nieuwe medewerkers hun nieuwe rol sneller en beter begrijpen, en sneller relaties kunnen opbouwen die belangrijk zijn voor hun succes. Een niet-effectieve onboarding-ervaring kan er daarentegen toe leiden dat medewerkers hun beslissing om uw organisatie te komen versterken, in twijfel trekken. In een onderzoek van Gartner in 2014 gaf bijna een derde van de 1005 respondenten die binnen zes maanden ontslag namen aan dat ze dit deden omdat de richtlijnen die ze van hun management kregen niet duidelijk waren, omdat de training niet effectief was of omdat ze geen effectieve relaties konden opbouwen in hun nieuwe omgeving.

## <a name="have-an-onboarding-program-in-place"></a>Beschikken over een onboarding-programma
Het is belangrijk om te begrijpen hoe en waar u uw onboarding-proces kunt verbeteren. De volgende vragen kunnen u helpen uw onboarding-proces op systematische wijze te analyseren en te verbeteren.

- Wat is uw verloopniveau?
- Voltooien nieuwe medewerkers al hun vereiste onboarding-taken snel?
- Hoe lang duurt het voor een nieuwe medewerker om ingewerkt te worden?
- Hoe tevreden zijn nieuwe medewerkers?

Wacht niet tot de eerste dag van de medewerker om te beginnen met onboarding. Onboarding moet beginnen op het moment dat uw nieuwe medewerker een begindatum heeft. Dit wordt ook wel pre-onboarding of pre-boarding genoemd. Dit is uw kans om nieuwe medewerkers enthousiast te houden over hun keuze voor uw bedrijf, relaties te bevorderen en de cultuur en waarden van uw bedrijf te demonstreren.

Een van de belangrijkste activiteiten tijdens deze fase van pre-onboarding is het voorbereiden van nieuwe medewerkers op hun eerste werkdag. Dit kan een stressvolle tijd zijn voor nieuwe medewerkers. Verlaag die stress door een controlelijst en een agenda te maken voor hun eerste werkdag.

### <a name="what-to-include-in-a-checklist"></a>Wat u moet opnemen in een controlelijst

- Wat ze moeten meenemen, bijvoorbeeld een identiteitsbewijs met foto en bankgegevens.
- Kledingvoorschriften, indien van toepassing.
- De route naar uw kantoor.
- De naam van een contactpersoon of de speciaal aangewezen contactpersoon bij indiensttreding.
- De bedrijfshandboeken of beleidsregels die ze moeten kennen.

**Bonus**

- Stuur ze wat bedrijfsartikelen, bijvoorbeeld een t-shirt of koffiekop.
- Stuur videoberichten van het team om ze te verwelkomen bij het bedrijf.
- Neem een persoonlijk welkom van de CEO of een andere leidinggevende op.
- Maak van de eerste werkdag een speciale dag.

Voorkom dat een nieuwe medewerker zich al op de eerste werkdag afvraagt of de keuze voor uw bedrijf wel een goede was.

## <a name="create-a-good-first-impression"></a>Een goede eerste indruk maken

Maak een agenda voor de dag en deel deze met uw nieuwe werknemer. Leg niet alleen de nadruk op oriëntatie. Zorg ervoor dat het leuk is, stel ze voor aan mensen en geef een rondleiding door het kantoor. Informeer andere werknemers. Laat ze weten dat ze een nieuwe collega krijgen. Vergeet de mensen op de IT-afdeling, de salarisadministratie en andere administratieve afdelingen niet. Zorg ervoor dat nieuwe werknemers alles hebben wat ze nodig hebben om te beginnen. Hierbij gaat het om een werkgebied, computer en benodigde referenties, software en hulpprogramma's. Leg de nadruk op relaties in plaats van op documenten.

Relaties zijn essentieel voor nieuwe werknemers om snel aan de slag te kunnen. Nog belangrijker, ze scheppen een gemeenschapsgevoel en geven nieuwe mensen het gevoel dat ze erbij horen.

- Vind iemand in het bedrijf die de vaardigheden bezit om een onboardingbuddy te zijn.
- Breng nieuwe werknemers in contact met werkgerelateerde community's of belangengroepen. Dit is een uitstekende manier om coaches of mentoren te vinden.
- Deel de profielen van teamleden (in het ideale geval van tevoren) om de processen voor communicatie, het delen van kennis en netwerken te versnellen.
- Vergeet ook niet de sociale community's of evenementen die passen bij de persoonlijke doelstellingen van uw werknemer.

## <a name="provide-training"></a>Training geven

Geef uw nieuwe werknemers het vertrouwen en de middelen die ze nodig hebben om te slagen. Hiermee begint u door hun verantwoordelijkheden duidelijk te definiëren en uw verwachtingen ten aanzien van hoe deze worden bereikt kenbaar te maken. Maak vervolgens een trainingsplan dat is gericht op de vaardigheden die nodig zijn om te voldoen aan uw verwachtingen. Richt u niet alleen op training op basis van conformiteit.

## <a name="set-clear-milestones"></a>Duidelijke mijlpalen stellen

Definieer duidelijke controlepunten en feedbackloops tussen u en uw nieuwe werknemer. Creëer zoveel mogelijk mogelijkheden om in te grijpen en bij te sturen. U wilt kwesties aanpakken voordat ze uitgroeien tot problemen of erger, het vertrek van werknemers.

Plan vóór het einde van de eerste week een één-op-één-gesprek met de nieuwe werknemer. Dit is een uitstekend moment om het te hebben over verwachtingen, werkstijlen en carrièremogelijkheden.

Definieer 30-, 60- en 90-daagse doelstellingen voor de nieuwste teamleden. Wanneer de doelstellingen zijn bepaald, moet u regelmatig de voortgang ten opzichte van deze doelstellingen controleren.

## <a name="measure-and-optimize"></a>Meten en optimaliseren

Houd de volgende vragen in gedachte wanneer u een nieuw onboarding-programma implementeert. 

- Beperkt u het werknemersverloop?
- Stijgt de tevredenheid onder nieuwe werknemers? 

Meet deze gegevens en probeer uw resultaten bij elke nieuwe werknemer te verbeteren.


---
title: Kandidaten vinden met behulp van talentenpools
description: In dit onderwerp wordt uitgelegd hoe u talentenpools maakt en instelt in Attract.
author: ''
manager: AnnBe
ms.date: 10/22/2018
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: josaw
ms.search.scope: Talent, Core
ms.custom: ''
ms.assetid: ''
ms.search.region: Global
ms.author: rschloma
ms.search.validFrom: 2018-22-15
ms.dyn365.ops.version: Talent October 2018 update
ms.openlocfilehash: cac68799ee5b6e2c8f864acf6d1677a7213b4aaf
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: nl-NL
ms.lasthandoff: 01/29/2019
ms.locfileid: "303885"
---
# <a name="source-candidates-by-using-talent-pools"></a>Kandidaten vinden met behulp van talentenpools

[!include[banner](../includes/banner.md)]


Wervers en aanstellend managers kunnen hun kandidaten ordenen met behulp van de functionaliteit voor talentenpools in Attract. Talentenpools kunnen u helpen alle kandidaten die solliciteren naar functies in uw bedrijf bij te houden en met hen te communiceren.

## <a name="create-and-share-a-talent-pool"></a>Een talentenpool maken en delen

Alle gebruikers met de rol werver, aanstellend manager of Attract-beheerder kunnen talentenpools maken. De eigenaar van een talentenpool kan die pool ook delen met gebruikers, zodat groepen gebruikers, met name wervers, naar een gedeelde pool met kandidaten kunnen kijken.

Bijdragers aan een talentenpool kunnen de lijst met kandidaten in die pool weergeven. Ze kunnen ook kandidaten toevoegen aan de pool of eruit verwijderen.

Volg de onderstaande stappen om een talentenpool te maken en te delen.

1. Selecteer op de startpagina van Attract in het linkernavigatievenster **Talentenpools**.

    Het tabblad **Mijn talentenpools** bevat alle talentenpools waartoe u toegang hebt, met details over elke pool. De gegevens omvatten de eigenaar van de pool en het aantal kandidaten erin.

1. Selecteer in de rechterbovenhoek **+ Nieuw** om het dialoogvenster **Talentenpool maken** te openen.
1. Voer een unieke naam voor de talentenpool in.
1. Als u personen als bijdragers aan de pool wilt toevoegen, vindt u hun namen met behulp van de personenkiezer en voegt u ze toe aan de lijst. U kunt een talentenpool alleen delen met gebruikers die de rol werver, aanstellend manager of Attract-beheerder hebben.
1. Selecteer **Toevoegen** om de talentenpool te maken.
     > [!NOTE]
     > U kunt ook bijdragers aan een talentenpool toevoegen nadat u deze hebt gemaakt. U kunt ook toegang tot een talentenpool beheren. U kunt bijvoorbeeld de toegang van een gebruiker tot de talentenpool intrekken.
     > - Als u bijdragers wilt toevoegen aan een bestaande talentenpool waarvan u eigenaar bent, selecteert u op het tabblad **Mijn talentenpools** in de rechterbovenhoek van de talentenpoolkaart de knop met weglatingstekens (**...**) en selecteert u vervolgens **Bewerken**. Zoek de mensen met behulp van de personenkiezer en voeg ze toe aan de lijst. 
     > - Als u de toegang van een gebruiker tot de talentenpool wilt intrekken, selecteert u rechtsboven op de talentenpoolkaart de knop met weglatingstekens (**...**) en selecteert u vervolgens **Bewerken**. Selecteer op het tabblad **Toegang beheren** de prullenbakknop naast de gebruiker.

6. Selecteer **Bijwerken** om de bewerking te voltooien en op te slaan.

> [!NOTE]
> Als u meer dan één talentenpool wilt maken, moet uw organisatie de Uitgebreide invoegtoepassing voor aanstellingen hebben.

## <a name="add-and-remove-candidates"></a>Kandidaten toevoegen en verwijderen

De eigenaar en de bijdragers aan de talentenpool kunnen kandidaten toevoegen aan de talentenpool, de kandidaten in de pool weergeven en er kandidaten uit verwijderen.

1. Selecteer op het tabblad **Mijn talentenpools** een talentenpool om deze te openen.

    Er wordt een lijst weergegeven met de kandidaten die deel uitmaken van de talentenpool.

1. Als u kandidaten aan de talentenpool wilt toevoegen, selecteert u rechtsboven **+ Nieuw** om het dialoogvenster **Kandidaat toevoegen** te openen en voert u een van de volgende handelingen uit.

    - Als u een interne kandidaat wilt toevoegen, kunt u de persoon zoeken op e-mailadres. Na een succesvolle zoekactie worden het e-mailadres, de voornaam en de achternaam van de kandidaat ingevuld. Als u het cv van de kandidaat hebt of gerelateerde documenten over de kandidaat, kunt u deze nu uploaden. Selecteer vervolgens **Toevoegen** om de kandidaat toe te voegen aan de talentenpool.
    - Als u een externe kandidaat wilt toevoegen, voert u handmatig zijn of haar e-mailadres, voornaam en achternaam in. Als u het cv van de kandidaat hebt of gerelateerde documenten, kunt u deze nu uploaden. Selecteer vervolgens **Toevoegen** om de kandidaat toe te voegen aan de talentenpool.
    - Als u meerdere kandidaten wilt toevoegen, selecteert u het tabblad **Vanuit Excel.** U kunt vervolgens de juiste Microsoft Excel-sjabloon downloaden, de details voor de kandidaten invoeren, het Excel-werkblad opslaan en het uploaden naar de sollicitatie.

        Als er fouten zijn gevonden in het werkblad, ontvangt u hier berichten over. U kunt vervolgens de fouten corrigeren en opnieuw proberen het werkblad te uploaden. Wanneer er geen fouten meer worden gevonden, selecteert u **Toevoegen** om het werkblad te uploaden. Het werkblad wordt op de achtergrond verwerkt en u wordt geïnformeerd wanneer alle kandidaten zijn toegevoegd aan de talentenpool.

1. Als u een bestaande kandidaat uit de talentenpool wilt verwijderen, selecteert u in de kolom **Actie** de prullenbakknop voor die kandidaat.

## <a name="search-and-view-candidate-profiles"></a>Kandidaatprofielen zoeken en weergeven

Gebruikers van een talentenpool kunnen het profiel van een kandidaat, zijn of haar LinkedIn-informatie, gerelateerde documenten of de hele sollicitatiehistorie van de kandidaat weergeven. U kunt ook uw hele kandidatendatabase doorzoeken op kandidaten die ooit naar een functie in uw organisatie hebben gesolliciteerd of die ooit aan een talentenpool zijn toegevoegd.

1. Gebruik het zoekveld boven aan het tabblad **Mijn talentenpools** om uw hele kandidatendatabase te doorzoeken.
1. Zoek tussen verschillende profielkenmerken. Selecteer de zoekkenmerkcategorie, maak een zoekquery en selecteer vervolgens de knop met de pijl naar rechts (**-\>**) om de zoekopdracht te starten.

    U kunt kandidaten opzoeken aan de hand van hun naam, de organisatie waarvoor ze werken, de vaardigheden waarvoor ze zijn gemarkeerd, hun opleidingshistorie, hun huidige functie of het diploma dat ze hebben verkregen, als deze informatie is opgenomen in hun profiel.

    Ook kunt u een zoekquery maken die twee of meer van deze kenmerken als criteria gebruikt. Combineer de criteria met behulp van een **en**-operator.

    Als kandidaten aan uw zoekquery voldoen, staan ze in de zoekresultaten.

1. Als u de resultaten wilt beperken, kunt u de zoekquery bijwerken met behulp van het zoekveld bovenaan.

    Of gebruik de lijst met slimme filters aan de rechterkant. Deze slimme filters worden dynamisch opgehaald, op basis van de zoekresultaten.

    De lijst met zoekresultaten bevat de top 20 vaardigheden, scholen, organisatie, enzovoort, die het meest voorkomen in de lijst met kandidaten. U kunt meer filters voor deze kenmerken toevoegen om de zoekresultaten nog verder te verfijnen.

1. Nadat u een kandidaat hebt geïdentificeerd, selecteert u de rij voor die kandidaat om zijn of haar profiel weer te geven.

Alle gebruikers hebben een gemeenschappelijke weergave van de kandidaatprofielen. Selecteer de rij voor een kandidaat in een verzameling zoekresultaten of een talentenpool om zijn of haar profiel weer te geven. Het tabblad **Profiel** bevat alle informatie over vaardigheden, werkervaring en opleiding die de kandidaat vanuit de carrièreportal heeft bijgewerkt.

- U kunt de contactgegevens weergeven voor de kandidaat. U kunt indien nodig ook de informatie bewerken of bijwerken met de knop **Details bewerken**.

- U kunt meer vaardigheidstags toevoegen om te helpen de vaardigheden van een kandidaat te identificeren.

- U kunt de hele sollicitatiehistorie van de kandidaat weergeven. U kunt alle functies weergeven waarnaar de kandidaat heeft gesolliciteerd in uw organisatie en de status van deze sollicitaties. Als u deel uitmaakt van het wervingsteam van een functie, kunt u **Weergeven** selecteren om de toepassing gedetailleerd weer te geven.

- Het tabblad **Documenten** bevat documenten die de kandidaat heeft toegevoegd vanuit zijn of haar profiel of tijdens sollicitaties. Dit tabblad kan worden gebruikt voor het beheren van cv's, begeleidende schrijvens, portfoliowerk enzovoort van de kandidaat. U kunt dit tabblad ook gebruiken om documenten toe te voegen.

    Als u een document wilt weergeven, selecteert u de documentnaam in de lijst van documenten. U kunt Microsoft Word-documenten in de toepassing bekijken met behulp van Microsoft Office 365. U kunt ook de documenten downloaden naar uw lokale computer met behulp van de optie **Downloaden** voor elk document.

- Het tabblad **LinkedIn** bevat de LinkedIn-informatie van de kandidaat. Als u dit tabblad wilt gebruiken, moet u uw LinkedIn-account in de gebruikersinstellingen verbinden en moet de LinkedIn Recruiter-verbinding van uw omgeving tot stand zijn gebracht. Zie voor meer informatie [Aanstelling met LinkedIn Recruiter](./attract-linked-in-recruiter.md).

## <a name="add-candidates-from-a-talent-pool-to-a-job"></a>Kandidaten uit een talentenpool toevoegen aan een functie

Vanuit de zoekresultaten of een talentenpool kunt u een kandidaat pushen naar elke actieve functie waarvoor u iemand aanneemt. Als u een kandidaat wilt pushen naar een specifieke functie, volgt u deze stappen.

1. Zoek de kandidaat door de zoekoptie te gebruiken en open vervolgens zijn of haar profiel. Of open de talentenpool vanaf het tabblad **Mijn talentenpools**, zoek naar de kandidaat in uw talentenpool en open vervolgens zijn of haar profiel.

1. Selecteer op de profielpagina van de kandidaat **+ Toevoegen aan functie** in de rechterbovenhoek. 
     
     Er wordt een lijst weergegeven met functies waarvoor u in het wervingsteam zit als werver of aanstellend manager.

1. Selecteer de functie waaraan u de kandidaat wilt toevoegen en selecteer vervolgens **Toevoegen**. U kunt ook zoeken naar de functie met behulp van het zoekveld boven aan het dialoogvenster **Kandidaat aan taak toevoegen**.

    Als prospecting is ingeschakeld voor de functie, wordt de kandidaat toegevoegd aan de pagina **Prospect**.

    Als prospecting niet is ingeschakeld voor de functie, wordt de kandidaat toegevoegd aan de fase **Solliciteren**. Afhankelijk van de functieconfiguratie ontvangt de kandidaat mogelijk ook een e-mailbericht waarin hij of zij de eigen sollicitatie kan weergeven.

## <a name="add-candidates-from-a-job-to-a-talent-pool"></a>Kandidaten uit een functie aan een talentenpool toevoegen

Vaak worden verschillende goede kandidaten voor een functie niet geselecteerd, maar wilt u ze wel in de gaten blijven houden. In dit geval wilt u de kandidaten mogelijk toevoegen aan een talentenpool, zodat u ze kunt uitnodigen om te solliciteren naar nieuwe functies.

1. Ga naar de functie waaruit u een kandidaat wilt toevoegen.

1. Selecteer de kandidaat en open zijn of haar sollicitatie.

1. Selecteer op de sollicitatiepagina **Toevoegen aan talentenpool**. Er wordt een lijst weergegeven met talentenpools waartoe u toegang hebt.

1. Selecteer of zoek de talentenpool en selecteer vervolgens **Toevoegen** om de kandidaat toe te voegen aan die talentenpool.

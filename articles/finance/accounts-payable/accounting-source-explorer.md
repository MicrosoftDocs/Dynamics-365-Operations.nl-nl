---
title: Boekhoudingsbronverkenner
description: Dit artikel bevat informatie over Boekhoudingsbronverkenner, dat u kunt gebruiken voor een gedetailleerde analyse van de brongegevens achter de grootboekboekingen.
author: ShylaThompson
manager: AnnBe
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: AccountingSourceExplorer
audience: Application User
ms.reviewer: roschlom
ms.custom: 15391
ms.assetid: 57b95899-7298-43c0-8034-45b5d993cbf2
ms.search.region: Global
ms.author: peakerbl
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 2d98ab6c4bc1d6f98a863a36bd35c19696ccd7b3
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: nl-NL
ms.lasthandoff: 01/15/2021
ms.locfileid: "4972200"
---
# <a name="accounting-source-explorer"></a>Boekhoudingsbronverkenner

[!include [banner](../includes/banner.md)]

Dit artikel bevat informatie over Boekhoudingsbronverkenner, dat u kunt gebruiken voor een gedetailleerde analyse van de brongegevens achter de grootboekboekingen.

Boekhoudingsbronverkenner is een nieuwe pagina waarop brongegevens worden weergegeven. U kunt Boekhoudingsbronverkenner gebruiken als zelfstandig hulpprogramma of voor het analyseren van de gegevens achter de grootboekposten voor boekhouding. U kunt Boekhoudingsbronverkenner bijvoorbeeld gebruiken om de meest gedetailleerde brongegevens voor een saldo in Proefbalans voor een boekstuktransactie op te halen. Vervolgens kunt u de functie Exporteren naar MS Excel gebruiken om de gegevens verder in te delen en te verdelen in Microsoft Excel (bijvoorbeeld in draaitabel of een draaitabelrapport).

Met Boekhoudingsbronverkenner wordt altijd hetzelfde totaalbedrag per grootboekrekening weergegeven wanneer het grootboek wordt getoond (bijvoorbeeld in Proefbalans). Net als in Proefbalans kunt u segmenten in afzonderlijke kolommen weergeven. Selecteer alleen de juiste set met financiële dimensies. 

U kunt parameters gebruiken om een datuminterval voor de analyse te definiëren. Deze functionaliteit lijkt ook op de functionaliteit in Proefbalans.

Voor alle documenten die gebruikmaken van het raamwerk voor brondocumenten geeft Boekhoudingsbronverkenner aanvullende informatie weer op basis van de boekhoudingsverdelingen en, indien van toepassing, de projectboekhoudingsverdelingen. Deze informatie omvat geldbedragtype, project, activiteit, categorie en regeleigenschap. Hieronder staan enkele voorbeelden van de analyse die u kunt uitvoeren:

-   Afwijkingen tussen inkooporders en leveranciersfacturen, omdat elke afwijking wordt vertegenwoordigd met een type monetair bedrag, zoals toeslagafwijking
-   Factureerbare en niet-factureerbare uren en onkosten per project, bedrijfseenheid en hoofdrekening

Voor brondocumenten waarin het concept van identiteiten voor brondocumentverwijzing wordt gebruikt, worden met Boekhoudingbronverkenner zelfs meer details weergegeven, zoals de klant, de leverancier, de werknemer, het product, de hoeveelheid, de eenheidstekst en omschrijvingen. Hieronder staan enkele voorbeelden van de analyse die u kunt uitvoeren:

-   Hotelonkosten per bedrijfseenheid en hotelmerk voor een belastingperiode op basis van onkostennota's
-   Kortingen per leverancier, product, afdeling

Voor deze documenten kunt u ook naar het werkelijke brondocument van Boekhoudingsbronverkenner navigeren.




---
title: Projectoffertes
description: In dit artikel wordt het concept van projectoffertes geïntroduceerd. Hiermee kunt u een klant met een aantrekkelijk aanbod benaderen als eerste stap in de projectfase. Een projectofferte kan de artikelen en diensten waarvoor de offerte geldt, basiscontactgegevens, speciale handelsovereenkomsten en kortingen, en mogelijke belastingen en toeslagen bevatten.
author: KimANelson
manager: AnnBe
ms.date: 09/14/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: SalesQuotationProjTable
audience: Application User, IT Pro
ms.reviewer: josaw
ms.search.scope: Core, Operations
ms.custom: 23621
ms.assetid: 1ba67109-8c5b-4ada-b730-a72cd46203fd
ms.search.region: Global
ms.author: knelson
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 8dc75676939f3b51e5bedb7ec56355679c883f7e
ms.sourcegitcommit: 3ba95d50b8262fa0f43d4faad76adac4d05eb3ea
ms.translationtype: HT
ms.contentlocale: nl-NL
ms.lasthandoff: 09/27/2019
ms.locfileid: "2185538"
---
# <a name="project-quotations"></a>Projectoffertes

[!include [banner](../includes/banner.md)]

In dit artikel wordt het concept van projectoffertes geïntroduceerd. Hiermee kunt u een klant met een aantrekkelijk aanbod benaderen als eerste stap in de projectfase. Een projectofferte kan de artikelen en diensten waarvoor de offerte geldt, basiscontactgegevens, speciale handelsovereenkomsten en kortingen, en mogelijke belastingen en toeslagen bevatten. 

De mogelijkheid om de pijplijn met projectoffertes en orders te bewaken, te controleren en aan te sturen vormt een belangrijk onderdeel van projectbeheer. Diverse functies helpen u bij deze taken. Met behulp van de juiste referentiegegevensdefinities (offertetypen, oorsprong van de offerte, en prognose en waarschijnlijkheid) bent u bijvoorbeeld beter in staat om de pijplijn te analyseren. Met deze functies kunt u de redenen classificeren waarom een offerte is gewonnen of verloren en de mogelijke waarde van een offerte bepalen. 

U voert in een projectofferte de diensten, de basiscontactinformatie, de speciale handelsovereenkomsten en de kortingen, en belastingen en toeslagen in die u voor een project hebt geraamd. U kunt tevens de activiteiten of taken voor een project selecteren en een hiërarchie van taken en subtaken maken. U kunt voor elke activiteit gedetailleerde informatie invoeren of de timing en duur van de activiteit en de vaardigheden en ervaring die zijn vereist voor werknemers die de activiteit uitvoeren. 

De projectofferte is een niet-bindende raming van het uit te voeren werk. Wanneer de gegevens in de offerte echter naar een project worden gekopieerd dat aan een projectcontract is gekoppeld, worden die gegevens een deel van een bindende overeenkomst tussen twee partijen. 

Als de klant instemt met de projectofferte, kunt u de informatie in de projectofferte naar een project kopiëren. U kunt de informatie van de projectofferte ook tegelijk naar een projectprognose kopiëren.




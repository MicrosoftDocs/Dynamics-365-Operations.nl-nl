---
title: Persoonlijke gegevens bewerken
description: In dit artikel wordt beschreven hoe u persoonlijke gegevens bewerkt in de selfservice voor werknemers en managers.
author: andreabichsel
manager: tfehr
ms.date: 03/19/2020
ms.topic: article
ms.prod: ''
ms.service: dynamics-365-human-resources
ms.technology: ''
ms.search.form: HRMParameters, EssWorkspace
audience: Application User
ms.reviewer: anbichse
ms.search.scope: Human Resources
ms.custom: 51941
ms.assetid: 2cfb061a-a616-4bf9-9d98-9cde00039eec
ms.search.region: Global
ms.author: anbichse
ms.search.validFrom: 2020-03-19
ms.dyn365.ops.version: Human Resources
ms.openlocfilehash: fe009de3a94bf3ea7885f8f794879e16c36a3266
ms.sourcegitcommit: 18e626c49ccfdb12c1484b985e3a275e51f61320
ms.translationtype: HT
ms.contentlocale: nl-NL
ms.lasthandoff: 02/04/2021
ms.locfileid: "5115337"
---
# <a name="edit-personal-information"></a>Persoonlijke gegevens bewerken

U kunt uw persoonlijke gegevens bewerken in Dynamics 365 Human Resources in het werkgebied **Selfservice werknemer**.

De persoonlijke gegevens die u kunt bewerken, zijn onder ander:

- Adressen
- Gegevens contactpersoon
- Persoonlijke contactpersonen
- Identificatienummers
- Betalingsmethode
- Afbeelding die in Human Resources wordt gebruikt

De parameters die in het globale adresboek zijn ingesteld, bepalen welke rollen uw persoonlijke gegevens kunnen zien.

1. Selecteer **Selfservice werknemer** in Human Resources.

2. Selecteer **Persoonlijke gegevens bewerken**.

3. Als u het adres wilt wijzigen, selecteert u het tabblad **Adressen**. Uw wijzigingen worden weergegeven in het werkgebied **Personeelsbeheer** om HR te waarschuwen. 

    - Selecteer **Toevoegen** om een nieuw adres toe te voegen.
    - Als u een bestaand adres wilt bewerken, selecteert u het adres en vervolgens **Bewerken**.
    - Selecteer **Kaart** als u een kaart wilt weergeven.
    - Als u een contactpersoon wilt toevoegen of verwijderen, selecteert u **Meer opties** en selecteert u **Geavanceerd**. Selecteer onder **Contactgegevens** de optie **Toevoegen** of **Verwijderen** en bewerk de velden waar nodig.
    - Als u de tijdzone en locatie wilt instellen, selecteert u **Meer opties** en vervolgens **Geavanceerd**. Bewerk de velden onder **Algemeen** waar nodig.

4. Als u uw contactgegevens wilt wijzigen, selecteert u het tabblad **Contactgegevens**. U kunt verschillende soorten contactgegevens opgeven, waaronder telefoonnummer, e-mailadres en koppelingen naar sociale media. U kunt een contactdetail als primair instellen, maar u kunt slechts één van elk type als primair instellen. 

    - Selecteer **Toevoegen** om nieuwe contactgegevens toe te voegen. Bewerk de velden naar wens.
    - Als u bestaande contactgegevens wilt bewerken, selecteert u het item en vervolgens **Bewerken**. Bewerk de velden naar wens.
    - Als u een contactdetail wilt instellen als privé, selecteert u het item, selecteert u **Geavanceerd** en stelt u de schakeloptie **Privé** in op **Ja**. Selecteer **OK**.
  
5. Als u uw persoonlijke contactpersonen wilt wijzigen, selecteert u het tabblad **Persoonlijke contactpersonen**. U kunt contactpersonen voor noodgevallen, begunstigden en afhankelijken opgeven. Een contactpersoon kan een persoon of organisatie zijn. De functie **Vergoedingenbeheer** gebruikt persoonlijke contactgegevens. Zie [Opties voor geschiktheid van persoonlijke contactpersonen configureren](hr-benefits-setup-contact-eligibility-options.md) voor meer informatie.

6. Als u uw identificatienummers, zoals het burgerservicenummer, wilt wijzigen, selecteert u het tabblad **Identificatienummers**. Voor wijzigingen moet mogelijk een goedkeuringsproces worden doorlopen als uw organisatie een goedkeuringswerkstroom heeft ingesteld.

    - Selecteer **Nieuw** om een identificatienummer toe te voegen. Vul de velden in en selecteer **Opslaan**.
    - Selecteer **Bewerken** om een nummer te bewerken. Bewerk de velden waar nodig en selecteer **Opslaan**.

7. Als u wilt wijzigen hoe u wordt betaald, selecteert u het tabblad **Mijn betalingsgegevens**. Dit tabblad is alleen beschikbaar als betalingsmethoden zijn ingeschakeld in het formulier **Parameters personeel**. HR kan **Bankcheque**, **Contant**, **Cheque**, **Elektronische betaling** of **Anders** inschakelen. HR kan ook de validatie van elektronische betalingen (gebruikt voor Amerikaanse salarisadministraties) en de validatie van bankrekening- en routenummers uitschakelen.

8. Als u de afbeelding wilt wijzigen die in HRM wordt weergegeven voor uw profiel, selecteert u het tabblad **Afbeelding**. Afhankelijk van de instellingen van uw organisatie, worden afbeeldingen mogelijk ter goedkeuring gerouteerd.

    - Als u een afbeelding wilt uploaden, selecteert u **Nieuwe afbeelding uploaden**.
    - Als u een afbeelding wilt verwijderen, selecteert u de afbeelding en vervolgens **Verwijderen**.

